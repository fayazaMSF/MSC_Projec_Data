<ITEMS>
<NEWS>
<INDEX>1</INDEX>
<LINK>http://www.itnnews.lk/ta/international/</LINK>
<TITLE>மீண்டும் இபோலா நோய் தாக்கம்</TITLE>
<BODY>ஆபிரிக்க நாடான கொங்கோ இராச்சியத்தில் மீண்டும் இபோலா நோய் தாக்கம் உருவாகும் அபாயம் ஏற்பட்டுள்ளது. பிறக்கும் குழந்தைகளுக்கு இபோலா நோய் ஏற்படலாமென ஐக்கிய நாடுகளின் உலக சுகாதார ஸ்தாபனம் தெரிவித்துள்ளது. இதனால் கொங்கோவில் இபோலா நோய் சிகிச்சைக்கான நான்கு சோதனைகளை மேற்கொள்ள தீர்மானிக்கப்பட்டுள்ளது. இதற்கு அந்நாட்டு அரசு அனுமதி வழங்கியுள்ளதாக சர்வதேச செய்திகள் தெரிவிக்கின்றன. சோதனை</BODY>
<DATE>25.நவ் 2018</DATE>
</NEWS> 

<NEWS>
<INDEX>2</INDEX>
<LINK>http://www.itnnews.lk/ta/international/</LINK>
<TITLE>சவூதி மன்னரின் டியூனீசிய விஜயத்திற்கு எதிர்ப்பு</TITLE>
<BODY>சவூதி மன்னர் மொஹமட் பின் சல்மானின், தமது நாட்டுக்கான விஜயத்தை ரத்து செய்யுமாறு டியூனீசிய மக்கள் வலியுறுத்தியுள்ளனர். ஊடகவியலாளர் ஜமால் கஷோகியின் கொலைக்கும், சவூதி மன்னருக்கும் நெருங்கிய தொடர்பு இருப்பதாக குற்றச்சாட்டு முன்வைக்கப்பட்டுள்ளது. இதனால் அவர் தமது நாட்டுக்கு வருவதை தடுத்து நிறுத்துமாறு டியூனீசிய மக்கள் அரசாங்கத்தை வலியுறுத்தியுள்ளனர். இது தொடர்பில் டியூனீசியாவில் ஆர்ப்பாட்டமும் இடம்பெற்றுள்ளது.</BODY>
<DATE>25.நவ் 2018</DATE>
</NEWS> 

<NEWS>
<INDEX>3</INDEX>
<LINK>http://www.itnnews.lk/ta/local/</LINK>
<TITLE>மலையகத்துக்கான ரயில் சேவை வழமைக்கு</TITLE>
<BODY>மலைநாட்டுக்கான ரயில் போக்குவரத்து வழமைக்கு திரும்பியுள்ளதாக பிரதான புகையிரத கட்டுப்பாட்டறை தெரிவித்துள்ளது. தலவாக்கலையிலிருந்து, கொழும்பு நோக்கி பயணித்த ரயிலொன்று ஹட்டன் ரயில் நிலையத்தில் வைத்து தடம்புரண்டது. நேற்று இரவு 07.00 மணியளவில் சம்பவம் இடம்பெற்றது. இதனால் பதுளை – கொழும்பு ரயில் போக்குவரத்து சேவை பாதிக்கப்பட்டது. இந்நிலையில் தற்போது தடம்புரண்ட பகுதியில் சீரமைப்பு பணிகள் முன்னெடுக்கப்பட்டு,</BODY>
<DATE>25.நவ் 2018</DATE>
</NEWS> 

<NEWS>
<INDEX>4</INDEX>
<LINK>http://www.itnnews.lk/ta/local/</LINK>
<TITLE>நாட்டின் சில பகுதிகளுக்கு மண்சரிவு அனர்த்த எச்சரிக்கை</TITLE>
<BODY>நாட்டின் சில பகுதிகளுக்கு மண்சரிவு அனர்த்த எச்சரிக்கை விடுக்கப்பட்டுள்ளது. கேகாலை மாவட்டத்தின் யட்டியந்தோட்டை, தெரனியகல மற்றும் தெஹியோவிட்ட ஆகிய பிரதேச செயலாளர் பிரிவுகளும் அதில் உள்ளடங்குகின்றன. இரத்தினபுரி மாவட்டத்தின் குருவிட்ட மற்றும் எஹலியகொட பிரதேச செயலாளர் பிரிவுகளுக்கும் மண்சரிவு அனர்த்த எச்சரிக்கை விடுக்கப்பட்டுள்ளது.</BODY>
<DATE>25.நவ் 2018</DATE>
</NEWS> 

<NEWS>
<INDEX>5</INDEX>
<LINK>http://www.itnnews.lk/ta/local/</LINK>
<TITLE>களுத்துறை மாவட்டத்தின் சில பிரதேசங்களுக்கு நாளை மறுதினம் 15 மணித்தியால நீர்வெட்டு</TITLE>
<BODY>களுத்துறை மாவட்டத்தின் சில பிரதேசங்களுக்கு நாளை மறுதினம் 15 மணித்தியாலங்கள் நீர்வெட்டு அமுல்ப்படுத்தப்படவுள்ளது. அத்தியாவசிய பராமரிப்பு பணிகள் இடம்பெறவுள்ளமையே இதற்கு காரணமாகும். இதற்கமைய வாத்துவ, வஸ்கடுவ, பொத்துப்பிட்டிய, களுத்துறை, கட்டுகுருந்த, நாகொட, பயாகல, பிலமினாவத்த உள்ளிட்ட பிரதேசங்களுக்கு நீர்வெட்டு அமுல்ப்படுத்தப்படுமென தேசிய நீர்வழங்கல் வடிகாலமைப்புச்சபை தெரிவித்துள்ளது.</BODY>
<DATE>25.நவ் 2018</DATE>
</NEWS> 

<NEWS>
<INDEX>6</INDEX>
<LINK>http://www.itnnews.lk/ta/local/</LINK>
<TITLE>போக்குவரத்து இடை நிறுத்தம்</TITLE>
<BODY>பதிய பெலெல்ல கண்டி வீதியின் போக்குவரத்து முற்றாக இடைநிறுத்தப்பட்டுள்ளது. கந்துரகட பிரதேசத்தில் மண்மேடொன்று சரிந்து விழுந்துள்ளமையே இதற்கு காரணமாகும். இன்று அதிகாலை குறித்த மண்மேடு சரிந்து வீதியில் விழுந்துள்ளதாக எமது செய்தியாளர் தெரிவித்தார். மண்மேட்டை அகற்றி, போக்குவரத்தை வழமைக்கு கொண்டுவரும் பணிகள் முன்னெடுக்கப்பட்டுள்ளதாக எமது செய்தியாளர் குறிப்பிட்டார்.</BODY>
<DATE>25.நவ் 2018</DATE>
</NEWS> 

<NEWS>
<INDEX>7</INDEX>
<LINK>http://www.itnnews.lk/ta/local/</LINK>
<TITLE>ஒருதொகை கேரள கஞ்சா போதைப்பொருளுடன் பெண்ணொருவர் கைது</TITLE>
<BODY>கொஸ்கொட, ஏகொடவத்த பிரதேசத்தில் ஒருதொகை கேரள கஞ்சா போதைப்பொருளுடன் பெண்ணொருவர் கைதுசெய்யப்பட்டுள்ளார். அவரிடமிருந்து ஒன்றரை கிலோ கிராமுக்கும் அதிக கேரள கஞ்சா போதைப்பொருள் கைப்பற்றப்பட்டுள்ளது. கைதுசெய்யப்பட்டவர் கொஸ்கொட பகுதியை சேர்ந்த 45 வயதான நபரென தெரியவந்துள்ளது. அவரை இன்றைய தினம் பலப்பிட்டிய நீதவான் நீதிமன்றில் ஆஜர்ப்படுத்த நடவடிக்கை எடுக்கப்பட்டுள்ளது.</BODY>
<DATE>25.நவ் 2018</DATE>
</NEWS> 

</ITEMS>
