<ITEMS>
<NEWS>
<INDEX>1</INDEX>
<LINK>http://www.itnnews.lk/ta/international/</LINK>
<TITLE>ஜமால் கசோக்கியின் உடலை ஒப்படைக்குமாறு அவரது உறவினர்கள் வேண்டுகோள்</TITLE>
<BODY>படுகொலை செய்யப்பட்ட சவுதி அரேபிய ஊடகவியலாளர் ஜமால் கசோக்கியின் உடலை ஒப்படைக்குமாறு அவரது உறவினர்கள் வேண்டுகோள் விடுத்துள்ளனர். ஊடகவியலாளர் ஜமால் கசோக்கி துருக்கியிலுள்ள சவூதி அரேபிய தூதரகத்தில் கொலை செய்யப்பட்டார். குறித்த கொலையை ஆரம்பத்தில் மறுத்த சவூதி அரேபியா பின்னர் ஏற்றுக்கொண்டது. இதனையடுத்து ஜமால் கசோக்கியின் உடலை தங்களிடம் ஒப்படைக்குமாறு அவரின் உறவினர்கள் சவூதியிடம் கோரிக்கை</BODY>
<DATE>21.அக் 2018</DATE>
</NEWS> 

<NEWS>
<INDEX>2</INDEX>
<LINK>http://www.itnnews.lk/ta/international/</LINK>
<TITLE>ரஷ்யாவுடனான அணுவாயுத உடன்படிக்கையிலிருந்து விலகுவதாக அமெரிக்கா அறிவிப்பு</TITLE>
<BODY>ரஷ்யாவுடனான அணுவாயுத உடன்படிக்கையிலிருந்து விலகுவதாக அமெரிக்கா தெரிவித்துள்ளது. ஒப்பந்த மீறல் காரணமாக குறித்த தீர்மானம் பெறப்பட்டுள்ளதாக அமெரிக்க ஜனாதிபதி டொனால்ட் ட்ரம்ப் தெரிவித்துள்ளார். அமெரிக்க முன்னாள் ஜனாதிபதி பராக் ஒபாமாவின் ஆட்சிக்காலத்திலிருந்து ரஷ்யாவுக்கும், அமெரிக்காவுக்குமிடையில் அணுவாயுதம் தொடர்பான இணக்கப்பாடு காணப்பட்டது. எனினும் பல்வேறு சந்தர்ப்பங்களில் ரஷ்யா ஒப்பந்தத்தை மீறியதாக ஜனாதிபதி ட்ரம்ப் சுட்டிக்காட்டியுள்ளமை குறிப்பிடத்தக்கது.</BODY>
<DATE>21.அக் 2018</DATE>
</NEWS> 

<NEWS>
<INDEX>3</INDEX>
<LINK>http://www.itnnews.lk/ta/local/</LINK>
<TITLE>மேலும் 464 கிராம சேவை அதிகாரிகளுக்கு நியமனங்கள்</TITLE>
<BODY>மேலும் 464 கிராம சேவை அதிகாரிகளுக்கு நியமனங்கள் வழங்கப்படவுள்ளன. இது தொடர்பான நிகழ்வு பிரதமர் ரணில் விக்ரமசிங்க தலைமையில் நாளைய தினம் அலரி மாளிகையில் இடம்பெறவுள்ளது. இதில் நிர்வாக கிராம சேவை அதிகாரிகள் 104 பேரும் அடங்குவதாக உள்நாட்டலுவல்கள் அமைச்சு தெரிவித்துள்ளது. கிராம சேவை உத்தியோகத்திற்கான பரீட்சையில் தோற்றி, நேர்முக தேர்வில் பங்கேற்றவர்களிலிருந்து குறித்த 464</BODY>
<DATE>21.அக் 2018</DATE>
</NEWS> 

<NEWS>
<INDEX>4</INDEX>
<LINK>http://www.itnnews.lk/ta/local/</LINK>
<TITLE>நாடு முழுவதும் உள்ளடங்கும் வகையில் விசேட சுற்றிவளைப்புக்கள்</TITLE>
<BODY>நாடு முழுவதும் உள்ளடங்கும் வகையில் பொலிஸார் முன்னெடுத்த விசேட சுற்றிவளைப்புக்கள் இன்று காலை 07.00 மணியுடன் நிறைவுக்கு வந்தது. இதன்போது பிடியாணை பிறப்பிக்கப்பட்டோர், போதைப்பொருள் வர்த்தகத்துடன் தொடர்புடையவர்கள் மற்றும் மதுபோதையில் வாகனம் செலுத்தியவர்கள் ஆகியோர் கைதுசெய்யப்பட்டுள்ளனர். தலங்கம பகுதியில் சுற்றிவளைப்புக்களின்போது பிடியாணை பிறப்பிக்கப்பட்ட மற்றும் மதுபோதையில் வாகனம் செலுத்தியமை உள்ளிட்ட குற்றச்சாட்டுக்களின்பேரில் 46 பேர் கைதுசெய்யப்பட்டதாக</BODY>
<DATE>21.அக் 2018</DATE>
</NEWS> 

<NEWS>
<INDEX>5</INDEX>
<LINK>http://www.itnnews.lk/ta/local/</LINK>
<TITLE>இரு பாரிய நீர் விநியோக திட்டங்களுக்கான பணிகள் ஆரம்பம்</TITLE>
<BODY>களுத்துறை, மத்துகம பகுதிகளில் இரு பாரிய நீர் விநியோக திட்டங்களுக்கான பணிகள் ஆரம்பிக்கப்பட்டுள்ளதாக நீர்வழங்கல் வடிகாலமைப்புச்சபை தெரிவித்துள்ளது. திட்டத்தினூடாக ஒன்றரை இலட்சம் குடும்பங்கள் நன்மையடையவுள்ளன. களு கங்கையிலிருந்து பெற்றுக்கொள்ளப்படும் நீரை களுவாமோதரயை கேந்திரமாக கொண்டு முன்னெடுக்கப்படும் நீர் விநியோக திட்டத்தின் கீழ் மக்களுக்கு விநியோகிக்க உத்தேசிக்கப்பட்டுள்ளது. குடிநீரில் உவர்நீர் கலக்கும் பிரச்சினைக்கு களுத்துறை மாவட்ட மக்கள்</BODY>
<DATE>21.அக் 2018</DATE>
</NEWS> 

<NEWS>
<INDEX>6</INDEX>
<LINK>http://www.itnnews.lk/ta/local/</LINK>
<TITLE>11 இலட்சம் ரூபாவுக்கு அதிக நிதியை கொள்ளையடித்த சந்தேக நபர்கள் ஐவர் கைது</TITLE>
<BODY>11 இலட்சம் ரூபாவுக்கு அதிக நிதியை கொள்ளையடித்த சம்பவத்துடன் தொடர்புடைய சந்தேக நபர்கள் ஐவர் கைதுசெய்யப்பட்டுள்ளனர். கடந்த 15ம் திகதி மிஹிந்தலை நகரிலுள்ள வர்த்தக நிலையமொன்றுக்குள் நுழைந்து பணத்தை கொள்ளையடித்து சென்றுள்ளதாக பொலிஸார் தெரிவித்துள்ளனர். வர்த்தக நிலையத்தில் இருந்த பாதுகாப்பு கெமராவிலுள்ள காட்சிகளை கொண்டு சந்தேக நபர்கள் கைதுசெய்யப்பட்டுள்ளனர். சந்தேக நபர்கள் வருகைத்தந்த இரு மோட்டார்</BODY>
<DATE>21.அக் 2018</DATE>
</NEWS> 

<NEWS>
<INDEX>7</INDEX>
<LINK>http://www.itnnews.lk/ta/local/</LINK>
<TITLE>இன்றைய தினமும் மழை நீடிக்கும்..</TITLE>
<BODY>நாட்டின் பெரும்பாலான பகுதிகளில் இன்றைய தினமும் மழைகொண்ட காலநிலை நீடிக்குமென வளிமண்டலவியல் திணைக்களம் தெரிவிக்கிறது. மட்டக்களப்பு, அம்பாறை மாவட்டங்களிலும், மத்திய, சப்ரகமுவ, ஊவா மாகாணங்களின் சில இடங்களிலும் 150 மில்லி மீற்றருக்கும் அதிக மழைவீழ்ச்சி பதிவாகுமென கடமையிலிருந்த வானிலையானர் மொஹமட் சாலிஹீன் தெரிவித்தார்.</BODY>
<DATE>21.அக் 2018</DATE>
</NEWS> 

<NEWS>
<INDEX>8</INDEX>
<LINK>http://www.itnnews.lk/ta/local/</LINK>
<TITLE>மத்திய மலைநாட்டுக்கான ரயில் போக்குவரத்து பாதிப்பு</TITLE>
<BODY>மத்திய மலைநாட்டுக்கான ரயில் போக்குவரத்து பாதிக்கப்பட்டுள்ளது. ரயிலொன்று தடம்புரண்டுள்ளமையே இதற்கு காரணமாகும். இன்று காலை 06.30 மணிக்கு ரதெல்ல பகுதியில் வைத்து ரயிலொன்று தடம்புரண்டதாக ரயில்வே கட்டுப்பாட்டறை தெரிவித்துள்ளது. தடம்புரண்ட பகுதியில் மறுசீரமைப்பு பணிகள் முன்னெடுக்கப்பட்டு வருவதாக ரயில்வே கட்டுப்பாட்டறை குறிப்பிட்டுள்ளது. இதேவேளை அம்பன்பொல மற்றும் பலுகஸ்வௌ பகுதிகளில் இடம்பெற்ற இரு ரயில் விபத்துக்களில் இரண்டு</BODY>
<DATE>21.அக் 2018</DATE>
</NEWS> 

<NEWS>
<INDEX>9</INDEX>
<LINK>http://www.itnnews.lk/ta/local/</LINK>
<TITLE>அங்குணுகொலபெலஸ்ஸ சிறைக்கைதிகள் ஆர்ப்பாட்டத்தில்</TITLE>
<BODY>அங்குணுகொலபெலஸ்ஸ சிறைச்சாலையின் கைதிகள் இன்று காலை முதல் ஆர்ப்பாட்டத்தில் ஈடுபட்டுள்ளனர். சிறைச்சாலையின் கூரையின் மீது ஏறி சுமார் 400 கைதிகள் இந்த ஆர்ப்பாட்டத்தில் ஈடுபட்டுள்ளதாக சிறைச்சாலை தகவல்கள் தெரிவிக்கின்றன. சிறைச்சாலையின் குறிப்பிட்ட சில நடவடிக்கைகளுக்கு பொலிஸ் விசேட அதிரடிப்படையை பயன்படுத்துவதற்கு எதிர்ப்பு தெரிவித்தே ஆர்ப்பாட்டம் முன்னெடுக்கப்பட்டுள்ளது. இதனையடுத்து சிறைச்சாலையின் பாதுகாப்பு பலப்படுத்தப்பட்டுள்ளது.</BODY>
<DATE>21.அக் 2018</DATE>
</NEWS> 

<NEWS>
<INDEX>10</INDEX>
<LINK>http://www.itnnews.lk/ta/local/</LINK>
<TITLE>ஹெரோயின் போதைப்பொருளுடன் நபர் ஒருவர் கைது</TITLE>
<BODY>திஸ்ஸமஹாராம பகுதியில் ஹெரோயின் போதைப்பொருளுடன் நபர் ஒருவர் கைதுசெய்யப்பட்டுள்ளார். கதிர்காமம் விசேட பொலிஸ் அதிரடி படையினருக்கு கிடைத்த தகவலுக்கமைய சோதனை மேற்கொள்ளப்பட்டுள்ளது. இதன்போது சந்தேக நபரிடமிருந்து 100 மில்லிகிராம் ஹெரோயின் கைப்பற்றப்பட்டதாக பொலிசார் தெரிவித்துள்ளனர். சந்தேக நபரை நீதிமன்றத்தில் ஆஜர்படுத்த நடவடிக்கை எடுக்கப்பட்டுள்ளதுடன் திஸ்ஸ மஹராம பொலிசார் மேலதிக விசாரணைகளை மேற்கொண்டுள்ளனர்.</BODY>
<DATE>21.அக் 2018</DATE>
</NEWS> 

</ITEMS>
