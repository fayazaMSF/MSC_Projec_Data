<ITEMS>
<NEWS>
<INDEX>1</INDEX>
<LINK>http://www.itnnews.lk/ta/international/</LINK>
<TITLE>மிக நீளமான கடல் பாலம்(video)</TITLE>
<BODY>உலகின் நீளமான கடல் பாலமொன்று சீனாவில் திறந்து வைக்கப்பட்டுள்ளது. இது தொடர்பான மேலதிக செய்திகளை கீழுள்ள காணொளி வழியே பார்வையிட முடியும்.</BODY>
<DATE>23.அக் 2018</DATE>
</NEWS> 

<NEWS>
<INDEX>2</INDEX>
<LINK>http://www.itnnews.lk/ta/international/</LINK>
<TITLE>நாவுரு தீவில் தங்கியிருந்த 11 குழந்தைகள் அங்கிருந்து வெளியேற்றம்</TITLE>
<BODY>நாவுரு தீவில் தங்கியிருந்த 11 குழந்தைகள் அங்கிருந்து வெளியேற்றப்பட்டுள்ளனர். வைத்திய சிகிச்சைகளுக்கென அவர்கள் அவஸ்திரேலியாவுக்கு அழைத்துச்செல்லப்பட்டுள்ளதாக சர்வதேச ஊடகங்கள் செய்தி வெளியிட்டுள்ளன. குழந்தைகள் மனநல பாதிப்புக்கு உள்ளாகியுள்ளதாக மனித உரிமை அமைப்புக்கள் சில தகவல் வெளியிட்டிருந்தன. சட்டவிரோத குடியேற்றவாசிகளாக அவுஸ்திரேலியாவுக்கு வருகை தருபவர்கள் நாவுரு தீவில் தங்கவைக்கப்பட்டுள்ளதால் பல்வேறு நெருக்கடிகள் ஏற்பட்டுள்ளதாக பல்வேறு தரப்பினரும் சுட்டிக்காட்டியுள்ளனர்.</BODY>
<DATE>23.அக் 2018</DATE>
</NEWS> 

<NEWS>
<INDEX>3</INDEX>
<LINK>http://www.itnnews.lk/ta/international/</LINK>
<TITLE>சவூதி முதலீட்டு மாநாட்டை புறக்கணிக்கவுள்ளதாக உலக நாடுகள் அறிவிப்பு</TITLE>
<BODY>சவூதி அரேபியாவில் இடம்பெறவுள்ள முதலீட்டு மாநாட்டை புறக்கணிக்கவுள்ளதாக சக்திவாய்ந்த முதலாளிமார் மற்றும் உலக நாடுகளின் அரச அதிகாரிகள் அறிவித்துள்ளனர். ஊடகவியலாளர் ஜமால் கஷோகியின் படுகொலை சம்பவத்துடன் சவூதி அரேபியா தொடர்புபட்டுள்ளதையடுத்தே மாநாட்டை புறக்கணிக்க தீர்மானித்துள்ளதாக அவர்கள் குறிப்பிட்டுள்ளனர். சவூதி அரேபியாவின் ரியாத் நகரில் மாநாடு ஆரம்பமாகவுள்ளது. இந்நிலையில் கஷோகியின் படுகொலை சம்பவம் தொடர்பில் நீதியான விசாரணை</BODY>
<DATE>23.அக் 2018</DATE>
</NEWS> 

<NEWS>
<INDEX>4</INDEX>
<LINK>http://www.itnnews.lk/ta/international/</LINK>
<TITLE>மெக்சிக்கோவில் பல்வேறு பகுதிகளுக்கும் சூறாவளி எச்சரிக்கை</TITLE>
<BODY>மெக்சிக்கோவில் பல்வேறு பகுதிகளுக்கும் சூறாவளி எச்சரிக்கை விடுக்கப்பட்டுள்ளது. மணித்தியாலத்திற்கு 250 கிலோமீற்றர் வேகத்தில் விலா சூறாவளி மெக்சிக்கோவை கடக்குமென எச்சரிக்கப்பட்டுள்ளது. அந்நாட்டின் தென்மேற்கு பகுதிகளி ல் சூறாவளியால் பல்வேறு பாதிப்புக்கள் ஏற்படக்கூடுமென அனர்த்த முகாமைத்துவ மத்திய நிலையம் குறிப்பிட்டுள்ளது. அதிக மழை மற்றும் வெள்ளப்பெருக்கு காரணமாக அதிகளவானோர் பாதிக்கப்பட்டுள்ளனர். இதற்கு முன்னர் மெக்சிக்கோவை தாக்கிய மைக்கல்</BODY>
<DATE>23.அக் 2018</DATE>
</NEWS> 

<NEWS>
<INDEX>5</INDEX>
<LINK>http://www.itnnews.lk/ta/entertainment/</LINK>
<TITLE>திருமண திகதியை தனது டுவிட்டர் பக்கத்தில் அறிவித்த நடிகை</TITLE>
<BODY>நடிகை தீபிகா படுகோனே ரன்வீர் சிங்கை திருமணம் செய்துகொள்ளும் திகதியை தனது டுவிட்டர் பக்கத்தில் அறிவித்துள்ளார். திருமண அழைப்பிதழ் வடிவில் அவர் வெளியிட்டுள்ள பதிவில், ‘எங்கள் குடும்பாத்தாருடன் ஆசிகளுடன் எங்கள் திருமணம் நவம்பர் 14,15 திகதிகளில் நடைபெறும் என்பதை தெரிவித்து கொள்கிறேன். என பதிவிட்டுள்ளார்.</BODY>
<DATE>23.அக் 2018</DATE>
</NEWS> 

<NEWS>
<INDEX>6</INDEX>
<LINK>http://www.itnnews.lk/ta/sports/</LINK>
<TITLE>SL vs ENG அணிகளுக்கிடையிலான 5தும் இறுதியுமான ஒருநாள் போட்டி இன்று</TITLE>
<BODY>இலங்கை மற்றும் இங்கிலாந்து அணிகளுக்கிடையிலான ஐந்தாவதும் இறுதியுமான ஒருநாள் போட்டி இன்று பிற்பகல் 2.30 க்கு ஆரம்பமாகவுள்ளத. கொழும்பு ஆர்.பிரேமதாச மைதானத்தில் இடம்பெறவுள்ள போட்டியில் ஆறுதல் வெற்றியை பெறும் நோக்கில் இலங்கை அணி செயற்படுமென கிரிக்கெட் ஆர்வலர்கள் கருத்து வெளியிட்டுள்ளனர்.</BODY>
<DATE>23.அக் 2018</DATE>
</NEWS> 

<NEWS>
<INDEX>7</INDEX>
<LINK>http://www.itnnews.lk/ta/local/</LINK>
<TITLE>கலைகிறது வட மாகாண சபை (Video)</TITLE>
<BODY>2013 ஆம் ஆண்டு ஒக்டோபர் மாதம் 23ஆம் திகதி வடமாகாண சபை தேர்தல் இடம்பெற்றது.இந்த தேர்தலில் தமிழ் தேசிய கூட்டமைப்பு 30 ஆசனங்களை பெற்று வெற்றயீட்டியது.வட மாகாண முதலமைச்சராக சி.வி. விக்னேஷ்வரன் நியமிக்கப்பட்டார். இது தொடர்பான மேலதிக செய்திகளை கீழுள்ள காணொளியூடாக பார்வையிட முடியும்.</BODY>
<DATE>23.அக் 2018</DATE>
</NEWS> 

<NEWS>
<INDEX>8</INDEX>
<LINK>http://www.itnnews.lk/ta/local/</LINK>
<TITLE>ஆயிரம் ரூபா சம்பள அதிகரிப்பை வலியுறுத்தி கவனயீர்ப்பு போராட்டங்கள்</TITLE>
<BODY>பெருந்தோட்ட தொழிலாளர்களுக்கு ஆயிரம் ரூபா சம்பள அதிகரிப்பை வலியுறுத்தி நாட்டின் பல்வேறு பகுதிகளிலும் கவனயீர்ப்பு போராட்டங்கள் இடம்பெற்று வருகின்றன. அதற்கமைய இன்றையதினம் தெரணியகல பகுதியில் பாரிய ஆர்ப்பாட்டமொன்று இடம்பெற்று வருகிறது. தெரணியகல, தெஹியோவிட்ட மற்றும் யட்டியாந்தோட்ட ஆகிய பிரதேச செயலக பிரிவுக்குட்பட்ட 15 தோட்டங்களின் ஆயிரக்கணக்கான மக்கள் கவனயீர்ப்பு போராட்டத்தில் ஈடுபட்டுள்ளதாக எமது செய்தியாளர் தெரிவித்தார்.</BODY>
<DATE>23.அக் 2018</DATE>
</NEWS> 

<NEWS>
<INDEX>9</INDEX>
<LINK>http://www.itnnews.lk/ta/local/</LINK>
<TITLE>ஆடை விற்பனை நிலையமொன்றில் தீ</TITLE>
<BODY>நேற்றிரவு ஆடை விற்பனை நிலையத்தில் தீ பரவிய சம்பவமொன்று மகரகம-பழைய வீதியில் இடம்பெற்றுள்ளது. இந்த தீ விபத்தினால் எந்த வித உயிராபத்துக்களும் ஏற்படாவிட்டாலும் ஆடை விற்பனை நிலையம் பெருமளவில் சேதமடைந்துள்ளது. பொலிஸார் மற்றும் கோட்டை நகர சபையின் தீயணைப்பு பிரிவும் இணைந்து தீயை கட்டுப்பாட்டுக்ககுள் கொண்டு வந்துள்ளன. தீ ஏற்பட்டதற்கான காரணம் தொடர்பில் பொலிஸார் விசாரணைகளை</BODY>
<DATE>23.அக் 2018</DATE>
</NEWS> 

<NEWS>
<INDEX>10</INDEX>
<LINK>http://www.itnnews.lk/ta/local/</LINK>
<TITLE>கந்தளாயில் இடம்பெற்ற வாகன விபத்தொன்றில் 7 பேர் காயம்</TITLE>
<BODY>கந்தளாயில் இடம்பெற்ற வாகன விபத்தொன்றில் 7 பேர் காயமடைந்துள்ளனர். இதில் பௌத்த பிக்குவொருவரும் உள்ளதாக எமது செய்தியாளர் தெரிவித்தார். கந்தளாய் வானெல சந்தியில் விபத்து இடம்பெற்றுள்ளது. டிப்பர் ரக வாகனமொன்றும் இலங்கை போக்குவரத்து சபை பஸ்ஸொன்றும் மோதியதில் விபத்து இடம்பெற்றுள்ளது. சம்பவத்தில் பஸ் வண்டியின் சாரதியும் காயங்களுக்குள்ளாகியுள்ளார். காயங்களுக்குள்ளானவர்கள் கந்தளாய் ஆதார வைத்தியசாலையில் அனுமதிக்கப்பட்டுள்ளனர்.</BODY>
<DATE>23.அக் 2018</DATE>
</NEWS> 

<NEWS>
<INDEX>11</INDEX>
<LINK>http://www.itnnews.lk/ta/local/</LINK>
<TITLE>ஹட்டன் ஸ்ரீபாத கல்வியியற் கல்லூரியில் உணவு விஷமானதில் 60 பேர் வைத்தியசாலையில்</TITLE>
<BODY>ஹட்டன் ஸ்ரீபாத கல்வியியற் கல்லூரியில் உணவு விஷமானதில் கலைப்பீடத்தை சேர்ந்த 60 மாணவ, மாணவிகள் கொட்டகலை பிரதேச வைத்தியசாலையில் அனுமதிக்கப்பட்டுள்ளனர். நேற்று இரவு உணவு உண்ட பின்னர் இன்று காலை முதல் அவர்கள் வயிற்றோட்டம், மயக்கம், வாந்தி ஆகிய நோய்களுக்கு உட்பட்டுள்ளதாக எமது செய்தியாளர் தெரிவித்தார். 60 பேரில் 48 மாணவிகளும் 12 மாணவர்களும் உள்ளடங்குகின்றனர்.</BODY>
<DATE>23.அக் 2018</DATE>
</NEWS> 

<NEWS>
<INDEX>12</INDEX>
<LINK>http://www.itnnews.lk/ta/local/</LINK>
<TITLE>தலவாக்கலை டெஸ்போர்ட் ஊடாக நுவரெலியா வரையான போக்குவரத்து தடை</TITLE>
<BODY>தலவாக்கலை டெஸ்போர்ட் ஊடாக நுவரெலியா வரையான ஏ-7 வீதியின் போக்குவரத்து முற்றாக கைவிடப்பட்டுள்ளது. அதிக மழை காரணமாக நுவரெலியா மற்றும் நானுஓயா பிரதேசங்களுக்கிடையில் பிரதான வீதியில் மண்மேடு சரிந்து வீழ்ந்துள்ளமையே இதற்கு காரணமாகும். சரிந்து வீழ்ந்த மண்மேட்டின் ஒரு பகுதி மேல்கொத்மலை நீர்த்தேக்கத்திற்கு நீரை கொண்டுசெல்லும் கிரிமெட்டி ஓயவில் கலந்துள்ளது. இந்நிலையில் பிரதான வீதியினூடான போக்குவரத்து</BODY>
<DATE>23.அக் 2018</DATE>
</NEWS> 

<NEWS>
<INDEX>13</INDEX>
<LINK>http://www.itnnews.lk/ta/local/</LINK>
<TITLE>அரசியலமைப்பு சபை நாளை மறுதினம் ஒன்றுகூடவுள்ளது</TITLE>
<BODY>அரசியலமைப்பு சபை நாளை மறுதினம் ஒன்றுகூடவுள்ளது. தேசிய பொலிஸ் ஆணைக்குழுவின் பதவிக்காலம் நிறைவடைந்துள்ள நிலையில் ஆணைக்குழுவுக்கான புதிய உறுப்பினர்களை தெரிவுசெய்வது தொடர்பில் ஆராயப்படவுள்ளதாக சபாநாயகர் கரு ஜயசூரிய அறிவித்துள்ளார்.</BODY>
<DATE>23.அக் 2018</DATE>
</NEWS> 

<NEWS>
<INDEX>14</INDEX>
<LINK>http://www.itnnews.lk/ta/local/</LINK>
<TITLE>நாட்டின் பல்வேறு பகுதிகளிலும் இடியுடன் கூடிய மழை</TITLE>
<BODY>நாட்டின் பல்வேறு பகுதிகளிலும் பிற்பகல் வேளையில் இடியுடன் கூடிய மழை பெய்யுமென வளிமண்டலவியல் திணைக்களம் தெரிவித்துள்ளது. வடமேல், மேல், தென், மத்திய, ஊவா மற்றும் சப்ரகமுவ மாகாணங்களில் பலத்த மழை பெய்யக்கூடுமென எதிர்வுகூறப்பட்டுள்ளது.</BODY>
<DATE>23.அக் 2018</DATE>
</NEWS> 

<NEWS>
<INDEX>15</INDEX>
<LINK>http://www.itnnews.lk/ta/local/</LINK>
<TITLE>வெளிநாட்டு நாணயத்தொகையை சட்டவிரோதமாக கடத்த முற்பட்டவர் கைது</TITLE>
<BODY>வெளிநாட்டு நாணயத்தொகையை சட்டவிரோதமாக சிங்கப்பூருக்கு எடுத்துச்செல்ல முற்பட்ட இலங்கையரொருவர் கைதுசெய்யப்பட்டுள்ளார். கட்டுநாயக்க சர்வதேச விமான நிலையத்தில் குறித்த நபரின் பயணப்பையில் சோதனையிட்ட சுங்க அதிகாரிகள் 64 இலட்சத்து 13 ஆயிரத்து 273 ரூபா பெறுமதியான அமெரிக்க டொலர், சிங்கப்பூர் டொலர், யூரோ மற்றும் இலங்கை ரூபா என்பவற்றை கைப்பற்றியுள்ளனர்.</BODY>
<DATE>23.அக் 2018</DATE>
</NEWS> 

<NEWS>
<INDEX>16</INDEX>
<LINK>http://www.itnnews.lk/ta/local/</LINK>
<TITLE>151 கிலோகிராம் கேரள கஞ்சாவுடன் இருவர் கைது</TITLE>
<BODY>151 கிலோகிராம் கேரள கஞ்சா போதைப்பொருளுடன் இரு சந்தேகநபர்கள் கைதுசெய்யப்பட்டுள்ளனர். வடக்கு கடற்கரை பகுதியில் இரவுநேர ரோந்து பணியில் ஈடுபட்டிருந்த கடற்படை அதிகாரிகள் சந்தேகத்திற்கிடமான முறையில் பயணித்த படகொன்றை சோதனையிட்டுள்ளனர். நான்கு பொலித்தீன் உறைகளில் மறைத்துவைக்கப்பட்டிருந்த நிலையில் படகிலிருந்து கஞ்சா போதைப்பொருள் மீட்கப்பட்டுள்ளதாக பொலிஸ் ஊடகப்பேச்சாளர் அலுவலகம் தெரிவித்துள்ளது.</BODY>
<DATE>23.அக் 2018</DATE>
</NEWS> 

</ITEMS>
